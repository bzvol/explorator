Zvolenszki Benjámin / DY8ZYZ
Web beadandó – tartalom


KEZDŐLAP / BEMUTATKOZÓ

Üdvözöllek! Alább olvashatsz rólam és a miértekről...
A nevem Zvolenszki Benjámin. Mióta világom élem, azóta érdekel az egésze. Szerencsésnek
mondhatom magam, mert mára már életem szerves részévé vált a rendszeres barangolás.
Egészen sokáig, 5 évvel ezelőttig csak igen ritkán, 4-5 évente jártunk külföldre, általában
Horvátországba nyaralni. Azonban 2018-ban ez megváltozott: ekkor eldöntötte édesanyám, ha törik
ha szakad, mi márpedig évente legalább egyszer elmegyünk nyaralni. Ez a teljesítmény egészen
2022-ig volt tartható, azóta viszont ugyan egyedül, de az évi egy alkalom helyett minden
párhavonta útrakelek. Családom és ismerősök révén ma már számos gyönyörű európai helyszínt és
túrát megjártam, ugyanakkor még sok hátra van, és a kontinensen kívül még nem is jártam.
Ezen oldal célja, hogy az előző évek alatt gyűjtött tapasztalaimból meg tudjak osztani pár tippet és
tanácsot leendő világjegyeseknek.
Jelen terveim része Amerika és a távol-kelet meglátogatása, ennek fő indoka pedig, hogy magyarkoreai barátaim minden évben visszajárnak hazájukba, és egyszer szeretnék velük tartani. Ha pedig
minden jól megy, akkor jövő tavasszal kiköltözök külföldre, hogy hosszabb távon is
megismerkedjek egy új kultúrával.
Oldalsó képek

Alul megjelenő videók linkjei
- 1. https://www.youtube.com/watch?v=FaqPIB0ZXn0
- 2. https://www.youtube.com/watch?v=BjajuM8tXK0
- 3. https://youtu.be/eyjLtyg6cFA
- 4. https://youtu.be/1wLO4b18oF0


UTAZÁSOK
Megjelenő képek
1. Róma és a Vatikán

2. Kétszer Berlin

3. Prága

4. A nagy francia-spanyol roadtrip

5. Egyedül Londonban

6. Érettségi bónusz: Bécs

7. Hollandia: nosztalgia


SZÁLLÁSOK
Az én két főszabályom szerint
1. kizárólag olyan szállást érdemes foglalni, mely többségében jó értékelésekkel rendelkezik (7+),
mert ezek rendszerint valóban úgy is néznek ki, ahogy az a képen látszik
2. érdemesebb inkább az ingyenes lemondással rendelkező szállásokat lefoglalni, több esetben ez
tényleg hasznos volt, amikor az utazás pár héttel indulás előtt meghiúsult.

Apartman:
Amikor kettő vagy háromnál több fő elszállásolására van szükség, általában elsőként az apartmanok
jönnek szóba. Habár, én rendszerint a kényelmesség-egyszerűség okán szoktam apartmanokba
foglalni, amikor épp nem spórolós utazáson veszek részt: ugyan egy apartmanszállás éjszakánkénti
ára 40 ezer forinttól kezdődik, és határ a csillagos ég, de az eddigi tapasztalataim szerint
többségében egy emberrel nem kell találkoznunk, hogy bejussunk, és a szállásoknál, ahova
foglaltam, általában óriási ágy, kanapé, okostévé, némelyiknél pedig egy 6. emeleti, a városra néző
erkély fogadott. Nagy előnye, hogy többfős baráti társaságban érkezve a szállásköltségen osztozni
lehet, így akár fejenként 10-20 ezer forintból már luxusszállásokat lehet foglalni, példa a fent
említett erkélyes-tetőkertes apartman. Egy újépítésű zöld lakóparkban.
A konyhát javallott csak abban az esetben használatba venni, amennyiben főztünk már valaha. Én
eme fontos követelmény nélkül is megpróbálkoztam, de 18 évesen be kellett valljam magamnak:
még egy sütőt se tudok bekapcsolni.

Szoba:
Leggyakrabban mindenki egy szép és igényes hotelszobába szokott foglalni. Bár spórolás okán
eddig nem sokszor jutottam el még egy teljesen sima szobáig sem, de ha rászánjuk azt a 20-40 ezer
forintot éjszakánként, akkor érdemes megfontolni a reggelit is, ugyanis a hoteles reggelik mindig
bőséges választékkal érkeznek, és NAGYON finomak. Ha Booking.com-on foglalsz, Genius 2
tagként néhány szállásnál plusz ráfizetés nélkül megkapod a magasabb szintű/minőségű szobákat is.
A regisztrációhoz lent találsz linket.

Hostelszoba:
Eddigi utaim során legtöbbször hostelekben kötöttem ki, és meg kell mondjam, a sokadik alkalom
után sikerült csak megbarátkoznom a gondolattal - de sikerült - hogy másokkal együtt aludjak.
Előnyük nyilvánvalóan az olcsó ár (nem mindenhol...), hátrányuk hogy néha tökéletesen igénytelen
szobatársakat lehet kifogni, és ez csak a szerencsén múlik. Viszont a szerencse szerencsére általában
kedvez, így ilyen csak 1-2 esetben fordult elő.
Azonban hogy hova ne foglalj: a londoni szállásom egy greenwichi kocsma felett helyezkedett el,
így a horkoló szobatársak és egy meglepően hangos ventillátor mellett az este 8-tól hajnal 2-ig tartó
kocsmabuli is belerondított ott töltött estéimbe, de valahogy elaludtam. Tanulság: talán nézd meg a
helyszínt és a külső fotókat előbb, és még véletlenül se foglalj egy kocsma fölé.

Couchsurfing:
A couchsurfing műfaja egy csodálatos dolog. Hogy miért? Mert hasonló a hostelhez, csak itt 100%ban ingyen alszol egy normál családi házas környezetben, jófej szállásadókkal, akiket előre
megismerhetsz, és akik ellátnak vacsorával-reggelivel, illetve sokan még városvezetést is tartanak
az aznapi delikvensnek. Tapasztalatom sajnos még nincsen vele, csak próbálkozásom, de mivel
utolsó pillanatban próbáltam megszervezni, így nem jött össze. Óriási előnye, hogy soknapos utazás
esetén a költségek radikálisan redukálhatók, emellett pedig szuper ismeretségkötési lehetőség.


KÖZLEKEDÉS
A közlekedés módja teljes mértékben ország/régió/városfüggő, viszont egyelőre sajnos a gyors és
környezetbarát alternatívaként emlegetett európai vonatozás nem elég olcsó alternatíva a fapados
repülőkkel ellentétben.

1. Repülés
Néha elképesztően olcsó, néha pedig annyiba kerül, amire édesanyám csak annyit mondana, hogy
ennyi pénze a királynak sincs. Számszerűsítve: előfordult már, hogy összvissz 5 ezer forintért
tudtam volna oda-vissza londoni repjegyet foglalni, de pontosan ugyanazon járatra pár hónappal
később már 70 ezer forint volt a jegyár (Ryanair).
Viszont, az utazás leggyorsabb módja, még a német ICE-nél is 3-4x gyorsabb. Nyilvánvalóan
jöhetnék a környezetvédő dumával, hogy a vonat is gyors, főleg ha éjszaka utazol, és egy jó alvás
után reggel már a célvárosban teremsz, de hosszabb távon vitathatatlanul olcsóbb és gyorsabb
egyszerre, és a legtöbb esetben már lehetőségünk van karbonlábnyomunkat kiváltani pár fa
ültetésével.
Tanácsom, hogy **sohase** foglaljunk közvetítő oldalról, csak mert pár ezer forinttal olcsóbb.
Ezek az oldalak a legtöbb esetben problémásak lehetnek, ha valamilyen problémával:
visszatérítéssel, módosítással fordulunk hozzájuk. Ehelyett **minden** esetben az adott
légitársaság oldalán foglaljuk le jegyünket.
És még egy dolog: aki még nem utazott fapadossal, vagy szimplán sosem repült még, annak leírnám
a fapados és a normál légitársaságok közti különbséget:
- A normál légitársaságoknál egy teljeskörű szolgáltatást kapsz a jegyárért cserébe, ellátással együtt,
- míg a fapadosok esetében a jegyárért cserébe te jogosulttá válsz a gépen lenni. Kizárólag ajándék,
hogy díjmentesen felvihetsz egy kisméretű poggyászt. Így ne érjen meglepetés vagy felháborodás
azért, hogy minden másért, amit csak el lehet képzelni, fizetni kell. Ha ezekért fizetsz, akkor
pénzügyileg ugyanott vagy, mint egy normál légitársaság esetében, tehát ha erre van szükséged,
akkor inkább válaszd a drágábbat.
Járatkereséshez pedig erősen ajánlom a Google Flights-ot [link], Skyscannert [link] és a Momondot [link], megbízható, jól szűrhető keresést végző oldalak.

2. Vonat
A vonattal való utazás kényelmes és festői módja lehet a világ különböző részei felfedezésének.
Nemcsak környezetbarát lehetőség, hanem remek lehetőség a kikapcsolódásra és az utazás
élvezetére is.
Regionális távokra, belföldi utazásra tökéletes választás a vonatozás. Bár nem olyan gyorsak, mint a
repülőgépek, gyakran több helyet kínálnak a nyújtáshoz és a mozgáshoz. Ráadásul sok vonaton van
étkezőkocsi vagy büfékocsi, ahol változó festői tájak mellett fogyaszthatunk különböző népszerű
finomságokat.
Egy dolog, amit szem előtt kell tartani, hogy a vonatok időnként késnek, időnként sokat, ezért
célszerű több időt betervezni az útvonalba, így felkészülve a váratlan esetek ellen. Egy kis
felkészüléssel a vonatozás stresszmentes és élvezetes élmény lehet.

3. Busz
A buszok nem túl kényelmes, de megfizethető módja a rövid és közepes távolságok áthidalásának.
Általánosan olcsóbbak, mint a vonatok és a repülőjegyek, így kiváló választás a pénztárcabarát utazók számára.
Fontos azonban szem előtt tartani, hogy a buszokat érintheti a forgalom, különösen a
csúcsidőszakban. Érdemes ügyelni arra, hogy késések esetén plusz időt szánjunk, illetőleg érdemes
valami kis szendvicset-harapnivalót pakolni, ezzel biztosítva a kényelmes utazást.
Európa jelenlegi legnagyobb és legnépszerűbb nemzetközi buszos szolgáltatója a FlixBus [link].

4. Autózás, roadtrip
A roadtrip szórakoztató és izgalmas módja lehet egy új hely felfedezésének, a mindennapi rutinból
kieséshez. Egy autóval szabadon mehetünk, ahova csak akarunk, amikor csak akarunk, és útközben
bárhol megállhatunk.
Az útvonal megtervezésekor vedd figyelembe figyelembe a távolságot, az időt és az útközben
megtenni kívánt megállókat. Ne felejtsd el beleszámítani az étkezéshez, pihenéshez és
városnézéshez szükséges szüneteket.
Egy másik dolog, amit szem előtt kell tartani, az üzemanyagköltség, az útdíjak és a parkolás. Ügyelj
arra, hogy ennek megfelelő költségvetést készíts.

5. +1: Carpooling
A fogalom nem összetévesztendő a carsharing-el. Külföldön ugyan nem ismerek más ilyen
szolgáltatást, de Magyarországon már jómagam is igénybe vettem néhány alkalommal az
Oszkár.com szolgáltatását: azaz, egy idegen előre meghirdetett belföldi útjába beszálltam, és (akkor
még) a vonat költségének töredékéért jutottam el az ország különböző pontjaira. Az Oszkár
szolgáltatása már igen régóta működik, és nem csak belföldi utakra, hanem egészen Angliáig,
bármerre Európában. Többen vállalkozóként üzemeltetnek menetrendszerint működő Oszkárjáratokat akár napi több alkalommal a különböző nagyvárosainkba.

Űrlaphoz: https://www.skyscanner.com/transport/flights/bud/ber/230613/230616/?adultsv2=1&cabinclass=economy
Tehát minta link: https://www.skyscanner.com/transport/flights/$from/$to/$dateYYMMDD/$dateYYMMDD/?adultsv2=$adults&cabinclass=$class

$from/$to: reptér esetén IATA kód, város esetén első négy betű